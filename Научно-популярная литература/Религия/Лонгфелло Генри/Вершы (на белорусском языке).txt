        Гэнры Лангфэла

            Вершы


    Пераклад: Алена Таболiч

        Страла i песня

    Пусцiў стралу я у паветра -
    Панесла яе ўпрочкi ветрам,
    Упала недзе, але ж дзе?
    Не змог убачыць я яе.

    Пусцiў i песню я ў паветра,
    Яе таксама знесла ветрам.
    Узнiкла дзесьцi, але ж дзе?
    Не змог нiхто дагнаць яе.

    Ў магутным дубе неяк раз
    Стралу знайшоў я ў познi час,
    А песню, музыку радкоў,
    Знайшоў у сэрцах сябрукоў.


       Поўдзень у лютым

    Дзень ужо канчаецца,
    Ноч апускаецца,
    Балота яшчэ спiць,
    Рака не шумiць.

    Праз попел аблокаў
    У небе высока
    Чырвонае сонца
    Мне свецiць бясконца.

    Зноў снег пачынаецца, -
    Усё хутка хаваецца
    Пад белаю ватаю
    За нашаю хатаю.
